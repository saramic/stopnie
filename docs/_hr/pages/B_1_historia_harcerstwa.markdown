---
layout: post
title:  "Historia Harcerstwa"
---

Harcerstwo powstało na tle Narodowego Polskiego Ruch niepodległościowego, kiedy
Polska znajdowała się pod zaborami Niemiec, Austrii i Rosji. Bezpośredni wpływ
na tworzący się Skauting Polski miały organizacje: SOKÓŁ, ELEUSIS i ZARZEWIE.

| Year | Activity |
|------|----------|
| 1910 | Andrzej Małkowski przetłumaczył na język polski książkę "SCOUTING FOR BOYS" Roberta Baden-Powella. Powstają pierwsze drużyny we Lwowie i Warszawie. Małkowskiemu pomagali tworzyć Harcerstwo - Jerzy Grodyński, Tadeusz Strumiłło, Olga Drahonowska - od roku 1913 żona Małkowskiego, oraz Jadwiga Falkowska. |
| 1913 | Reprezentacja skautów polskich bierze udział w III wszechbrytyjskim Zlocie skautowym w Birmingham, Anglia, występując pod flagą polską. |
| 1914 | Wybuchem I Wojny Światowej Harcerstwo oddaje swych instruktorów i starszych harcerzy w szeregi Wojska Polskiego. W Ameryce działają jednostki harcerskie, które wizytuje Andrzej Małkowski.|
| 1915 - 1916 | W Austrii, na Rusi i na Sybirze powstają drużyny emigracyjne. |
| 1918 | Na zjeździe kierowników harcerskich ze wszystkich Ziem Polskich w Lublinie, powstaje połączenie organizacji harcerskich w Związek Harcerstwa Polskiego i utworzono również Naczelną Radę Harcerską. |
| 1920 | ZHP jest zarejestrowany w Międzynarodowym Biurze Skautów (Boy Scouts International Bureau) jako współzałożycielka organizacja stałej Międzynarodowej Konferencji Skautów - obecnie zwaną WOSM. |
| 1920 - 1939 | Silny i wspaniały rozwój Harcerstwa w Polsce. Pracę cechuje wielki rozmach, w imię hasła twórcy Harcerstwa Andrzeja Małkowskiego: "Idziem jak fala zalać cały Polski Świat..." Polskie harcerstwo także działa za granicą we Francji, w Niemczech i w Stanach Zjednoczonych. |
| 1935 | W Spale nad rzeką Pilicą odbywa się Narodowy Jubileuszowy Zlot ZHP z okazji 25-lecia harcerstwa. |
| 1936 | Statut ZHP jest zatwierdzony i organizacja utrzymuje tytuł "Organizacji o Wyższej Użyteczności Publicznej". |
| 1939 - 1945 | W czasie II Wojny Światowej Harcerstwo bierze czynny udział w walce z najeźdźcą; instruktorzy, instruktorki, jak też harcerze i harcerki walczą na wszystkich polach bitew w całym świecie. |
| 1944 | W kraju pod okupacją niemiecką i bolszewicką harcerze i harcerki walczą z wrogiem w ramach akcji Armii Krajowej (AK). Bojowe drużyny harcerzy (Szare Szeregi, Hufce Polskie) i Harcerek (Bądz Gotów) biorą czynny udział w Powstaniu Warszawskim. |
| 1939 - 1943 | Przewodniczący ZHP dr. Grażyński tworzy w październiku w Paryżu, Naczelny Komitet Wykonawczy ZHP, który jest ośrodkiem działalności Związku poza granicami Kraju i utrzymuje łączność z częścią Związku działającego tajnie w Kraju jako Szare Szeregi, oraz utrzymuje uznanie ZHP jako członka Światowego Skautingu. Po upadku Francji Naczelny Komitet wznawia swą działalność w Szkocji a od stycznia 1943 roku działa w Londynie pod nazwą “Komitet Naczelny ZHP na czas wojny”. |
| 1942 - 1945 | W porozumieniu z Naczelnym Komitetem powstaje “ZHP na Wschodzie”, który obejmuje kręgi starszoharcerskie w tamtejszych oddziałach Polskich Sił Zbrojnych i drużyny harcerskie w Palestynie. |
| | Po wyjściu 2 Polskiego Korpusu z Rosji, organizowane są drużyny harcerskie i gromady zuchowe w tymczasowych osiedlach ewakuowanych rodzin wojskowych rozmieszczonych w Persji (Iranie), Kenii, Ugandzie, Tanganice (Tanzanii), Rodezji (Zambii i Zimbabwe), Związku Południowo Afrykańskim, Indiach, Nowej Zelandii i Meksyku. |
| 1946 | W lutym 1946, w Enghen, Paryż, odbywa się pierwszy Zjazd reprezentujący harcerstwo na wszystkich terenach poza Polską. Zjazd decyduje kontynuować pracę harcerską poza granicami Kraju. Międzynarodowe Biuro Skautowe wycofuje uznanie naszym władzom harcerskim. |
| 1948 | Reżym komunistyczny likwiduje ZHP w Kraju. Powstaje komunistyczna organizacja ZMP, która wycofuje się ze Światowego Biura Skautów i Skautek. |
| 1948 | Międzynarodowe Biuro Skautowe, pomimo nadzieji naszej, że zmieni decyzję odnośnie uznania władz ZHP pgK, podaje ultimatum wstąpienia do organizacji skautowych kraju pobytu lub porzucenie skautingu (Circular 40). |
| 1946 - 1960 | ZHP pgK rozwija swą działalność na Emigracji. Powstają Chorągwie Harcerzy i Harcerek we wszystkich krajach świata, gdzie znajdują się skupiska Polaków. Naczelne władze ZHP na Emigracji znajdują się w stolicy W. Brytanii - w Londynie. |
| | Ukazuje się Regulamin ZHP poza granicami Kraju. Odbywają się coroczne obozy, kolonie zuchowe, złazy wędrownicze. Nasze jednostki współpracują ze skautingiem w swoich krajach zamieszkania i biorą udział, w zlotach skautowych. |
| 1951 | ZHP PGK składa się z siedmiu Okręgów - w Argentynie, Australii, Belgii, Kanadzie, Francji, Stanach Zjednoczonych i Wielkiej Brytanii, oraz sześciu Ośrodków - w Austrii, Danii, Holandii, Hiszpanii, Szwecji i Zachodnich Niemczech. |
| 1957 | ZHP pgK jest zaproszony i bierze pełny udział w Jubileuszowym Światowym Jamboree Skautów i Światowym Zlocie Skautek jako reprezentacja Polski lecz nie odzyskuje członkostwa Światowego Skautingu. |
| 1960 | 50-lecie Harcerstwa polskiego obchodzone jest zlotami w Okręgach. |
| 1969 | Odbywa się pierwszy powojenny Światowy Zlot ZHP pgK pod Monte Cassino w 25-tą rocznicę zwycięstwa pod Monte Cassino. Skupia młodzież harcerską z całego świata. |
| 1970 | Odbywa się I Zjazd Ogólny w Londynie. |
| 1976 | II Światowy Zlot ZHP pgK na Kaszubach w Kanadzie. Odbywa się Zjazd Ogólny i Naczelna Rada Harcerska, która uchwala nowy Regulamin Główny ZHP oparty na założeniach ideowych Statutu ZHP z roku 1936 |
| 1982 | III Światowy Zlot ZHP pgK w Comblain-la-Tour, Belgia oraz III Zjazd Ogólny. |
| 1980 - 1990 | W roku 1980 w Polsce powstaje “Solidarność” W następnych latach w ZHP powstają ruchy, które dążą do przywrócenia ideałów harcerskich z okresu przed wojną i do uniezależnienia harcerstwa od komunizmu. W październiku 1980 roku powstał ruch KIHAM (Kręgi Instruktorskie Imienia Andrzeja Małkowskiego.  W kwietniu 1981 roku z ZHP wystąpiła cześć instruktorów i stworzyła Niezależny Ruch Harcerski (NRH). W jesieni 1982, na tle stanu wojennego KIHAM sam się rozwiązał. Wiosną 1983 roku powstał "niejawny Ruch Harcerski" a w kwietniu 1984 formalnie powołano struktury wewnątrz ZHP. W 1988/89 powstały Ruch Harcerski Reczypospolitej i Ruch Harcerstwa Rzeczypospolitej.
| 25/2/1989 | powstała organizacja ZHR - Związek Harcerstwa Rzeczypospolitej a19/3/1989 powstała organizacja ZHP (rok założenia 1918). |
| 1992 | W roku 1992 następuje połączenie tych organizacji w ZHR. |
| 1980 - 1990 | W wyniku sytuacji politycznej, z Polski wyjeżdża spora emigracja, która osiedla się w Stanach Zjednoczonych i w Kanadzie oraz w krajach europejskich jak Niemcy, Austria, Szwecja i Dania. W krajach tych powstają nowe jednostki ZHP pgK i do roku 2000 działa Chorągiew Europejska. |
| 1985 | ZHP pgK obchodzi 75-lecie harcerstwa. Odbywają się uroczyste zloty Okręgami. W zlocie w Wielkiej Brytanii po raz pierwszy biorą udział reprezentacje organizacji harcerskich z Kraju. |
| 1988 | IV Światowy Zlot ZHP pgK w Rising Sun, Maryland, USA oraz IV Zjazd Ogólny. Członkowie Ruchu Harcerskiego Rzeczypospolitej i Ruchu Harcerstwa Rzeczepospolitej oraz Katolickiego Ruchu Harcerskiego (późniejszy Zawisza) biorą udział w zlocie. |
| 1991 | W sierpniu 1991 w Sorak, Południowa Korea w 17 Światowym Jaboree Skautowym, bierze udział drużyna reprezentującą polskie harcerstwo z ZHP, ZHR, ZHP rok założenia 1918 oraz ZHP pgK - drużynowy hm Marek Szablewski ZHP pgK. |
| 1994 | V Światowy Zlot ZHP pgK w Clumber Park, Anglia oraz V Zjazd Ogólny. W zlocie biorą udział reprezentacje harcerskie z Kraju oraz nowopowstałych organizacji harcerskich na Litwie, Ukrainie i Białorusi. |
| 1996 | Po długich i trudnych rozmowach dążących do przywrócenia członkostwa światowego ruchu skautowego całemu polskiemu harcerstwu, WOSM decyduje przyjąć jedynie ZHP w Polsce. |
| 2000 | VI Światowy Zlot ZHP pgK w Acton, Kanada oraz VI Zjazd Ogólny |
| 2003 | Światowy Złaz Wędrowniczy “Patrioci”, Fraser Island, Australia. |
| 2003 | VII Zjazd Ogólny ZHP pgK, Fawley Court, Anglia |
| 2004 | W 60-tą rocznicę Powstania Warszawskiego ZHP pgK organizuje Światowy Zlot “Szare Szeregi” w Okuniewie pod Warszawą, z udziałem harcerstwa polskiego na Litwie, Łotwie, Estonii, Ukrainie, Białorusi, Mołdawii, Kazakstanu oraz reprezentacji ZHP i ZHR. |
| 2006 | VII Światowy Zlot ZHP pgK w Broad Creek, Maryland, USA. |
| 2006 | VIII Zjazd Ogólny ZHP pgK, Fawley Court, Anglia. |
| 2008 | Światowy Złaz Wędrowniczy “Siła Ducha”, Sydney, Australia. |
| 2008 | Nazdwyczajny Zjazd Ogólny ZHP pgK, Fawley Court, Anglia. |
| 2009 | W Dniu Myśli Braterskiej, odbyła się pielgrzymka Naczelnictwa ZHP pgK do Częstochowy i złożęnie dzięczynnego ryngrafu Jasnogórskiej Pani. Tą uroczystością rozpoczęło się przygotowanie naszego Związku do Stulecia Harcerstwa w roku 2010. |
| 2010 | Jubileuszowy VIII Zlot ZHP działającego poza granicami Kraju z okazji 100 lecia Harcerstwa w Zegrzu pod Warszawą (Polska). |
| 2011 | Obecnie (2011r.) Związek Harcerstwa Polskiego działa poza granicami kraju okręgami w Argentynie, Australii, Francji, Kanadzie, Stanach Zjednoczonych i Wielkiej Brytanii. Jednostki działają w Belgii, Irlandii, Niemczech i Szwecji. |
| 2013 | Światowy Złaz Wędrowniczy, Banff, Góry Skaliste, Kanada |
| 2017 | Światowy zlot w Tamracouta, Kanada |


...

